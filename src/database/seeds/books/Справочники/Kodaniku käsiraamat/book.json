[
    "\/be2.aldebaran.ru\/static\/bookimages\/26\/68\/82\/26688236.bin.dir\/26688236.cover_250.jpg",
    "\/author\/jagomagi_mart\/kniga_kodaniku_kasiraamat\/download.a6.pdf",
    "Mart Jagom\u00e4gi",
    "K\u00e4esolev \u201cKodaniku k\u00e4siraamat\u201d on uus, viies v\u00e4ljaanne 2004. aastal esmakordselt ilmunud raamatust. K\u00e4siraamatut on parandatud vastavalt muutunud seadustele ning t\u00e4iendatud uute teemadega. See on m\u00f5eldud eelk\u00f5ige Eestisse elama asunud kolmandate riikide kodakondsusega inimestele, kuid samu teadmisi v\u00f5ivad vajada k\u00f5ik elanikud. \u201cKodaniku k\u00e4siraamat\u201d koondab infot riigi toimimisest ja riigiasutustega suhtlemisest. K\u00e4sitletud teemad on koostajate valik nende hulgast, millega iga\u00fcks meist k\u00f5ige sagedamini kokku puutub. Tekstid p\u00f5hinevad eelmisel k\u00e4siraamatul, portaalil www.eesti.ee, seaduste tekstidel ja vastavate asutuste kodulehtedel. Praegune k\u00e4siraamat on v\u00e4lja antud teemavihikutena ja tekstid koostatud 2013. aasta juuli seisuga. Kuna seadusi ja asjaajamiste korda aeg-ajalt muudetakse, siis veenduge alati, et teil on tegemist kehtiva versiooniga. Selleks vaadake seaduste tekste elektroonilisest \u201cRiigi Teatajast\u201d. T\u00f5sisemate k\u00fcsimuste korral p\u00f6\u00f6rduge abi saamiseks spetsialistide poole. Tr\u00fckises on lisatud viited asutustele ja organisatsioonidele, kust saab t\u00e4psemat teavet. Veebiversioon sisaldab linke otse asutuste kodulehtedele, kust v\u00f5ib leida k\u00f5ige asjakohasemat ja kaasajastatud infot. Elektroonselt on raamat tasuta k\u00e4ttesaadav Migratsiooni ja Integratsiooni Sihtasutuse Meie Inimesed kodulehelt (www.meis.ee). \u201cKodaniku k\u00e4siraamatu\u201d valmimist on toetatud Euroopa kolmandate riikide kodanike integratsiooni fondi vahenditest ja see on nii eesti, vene kui ka inglise keeles."
]